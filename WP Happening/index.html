---
layout: page
title: WP Happening
permalink: /waterpolo_happening/
---


<img src="/img/happening3.jpg">

<div class="wrapper">

<p>WATERPOLO HAPPENING, turnaj turnajů, ač mladý již legendární, svěží, mystický a jedinečný. Již od roku 2011 se skupina vyvolených schází druhou sobotu v červenci na Seneckém rybníku u Plzně, aby se oddala pólistickému zápolení v jeho křišťálových vodách, povalování na bělostné Kopakabaně a dalším plážovým aktivitám. Sošní mužové a půvabné děvy prokládají vrcholné sportovní výkony kulinářskými skvosty z havajského grilu a ležérně usrkávají omamné koktejly. Hodnotné ceny získané v turnaji pak mnozí rozšafně prohýří v průběhu hříšně proslulé taneční party ve Waterpolo beach klubu, která následuje po vyhlášení výsledků turnaje a která, být Waterpolo Happening dortem, představuje třešinku velikosti pólistického míče. Pro všechny lačné zážitků se oznamuje, že letošní turnaj proběhne v termínu 18.07.2015 </p> 

<h1>PRAVIDLA</h1>

<p>
  Hraje se podle platných pravidel pro vodní pólo s těmito změnami:
• pětičlenná družstva
• jedním z hrajících hráčů musí být žena
• střídání povoleno pouze v přestávce nebo při zranění
• herní čas: 2 x 6 minut hrubého času
• přestávka mezi polovinami 1 minuta
• NEPLATÍ pravidlo pěti metrů
• při vyloučení vyloučený hráč pouze doplave k označené bojce v rohu hřiště u vlastní branky
• při vyloučení do konce utkání (hrubost) je družstvo penalizováno přičtením 2 gólů v dalším zápase
• při opakovaném vyloučení za hrubost je celé družstvo vyloučeno z turnaje
</p>

<h1>UBYTOVÁNÍ</h1>

<p>Ubytování pro účastníky zajišťujeme přímo na místě, jedná se o přespání na zemi, na koberci, ve zděné budově patřící skautům, která sousedí s naší základnou přímo na břehu rybníka. V domě je WC a sprchy. Doporučujeme nafukovací matračku (nebo jiné „změkčovadlo podloží“) a spacák. K dispozici jsou jednotlivé „klubovny“ tj. místnosti, do kterých hodláme rozdělit ubytované podle teamů. Kapacita je velká, při vzájemné snášenlivosti takřka neomezená. Registrace k ubytování v přihláškách byla víceméně orientační, dohlásit se lze kdykoli. Ubytovaní složí vratnou kauci, zaregistrují se a zaplatí u pověřeného organizátora. Znovu upozorňujeme na to, že je naprosto nutné, aby v ubytovně nedošlo k JAKÝMKOLI škodám, neboť na dobrých vztazích se skauty nám moc záleží a možnost ubytování (např. dětí při soustředění) je pro KVS i do budoucna hodně důležitá. Jakékoli poškození čehokoli v ubytovně budeme nemilosrdně a důsledně sankcionovat.</p>

<H1>PARKOVÁNÍ</H1>

<p>Lokalita se nachází v krásné zóně u plzeňských rybníků, kterou my (a pochopitelně i město) chceme zachovat co nejhezčí a nejčistší. Poměrů znalé proto prosíme, aby alespoň část svých aut zaparkovali na přilehlém sídlišti (např. u OD Billa). Parkování u rybníka je nelegální a budiž činěno na vlastní odpovědnost majitelů vozidel!</p>

<H1>PŘÍHLÁŠKA</H1>

Přihláška na turnaj je k dispozici zde...




</div>


  

