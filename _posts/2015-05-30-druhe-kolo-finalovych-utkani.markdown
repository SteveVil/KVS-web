---
title:  Druhé kolo finálových utkání
layout: post
date:   30.5.2015 
categories: zaci
author: KVS Plzeň
thumbnail: /img/thumbnails/pic21.jpg
---

Druhé kolo finálových utkání 1. ligy mladších žáků se odehrálo uplynulou neděli v Děčíně.

V prvním zápase se plzeňští žáčci utkali s týmem Strakonic. Na začátku to vypadalo, že si náš tým relativně snadno se soupeřem poradí. Strakoničtí však bojovali a i díky nedůslednosti některých hráčů KVS dokázali celý zápas v závěru zdramatizovat a dokonce v poslední půlminutě utkání i vyrovnat. Nerozhodný výsledek však neodpovídal ambicím našeho celku a díky přesné střele kapitána Ondřeje Sochora 2 vteřiny před koncem zápasu se podařilo připsat si na konto další 2 body za vítězství 10:9.

Po krátkém odpočinku následoval další zápas proti domácímu Děčínu. Náš tým bojoval od prvního hvizdu s obrovskou motivací oplatit soupeři jednogólovou porážku z minulého kola a na rozdíl od rozhodčích se nenechal rozhodit silnou podporou domácího družstva místními fanoušky. Bohužel, právě rozdílné měřítko posuzování herních situací rozhodčími ku prospěchu domácího Děčína významně ovlivnilo průběh celého utkání a pomohlo k zisku bodů pro domácí tým za těsné vítězství 7:6.

Za předvedené výkony si všichni žáčci zaslouží velikou pochvalu. Důležité je, že motivace bojovat a vyhrávat je vysoká a všichni se těší, až budou mít další příležitost v domácím prostředí v sobotu 6. června v Plzni při posledním kole 1. ligy mladších žáků.

KVS Plzeň : Strakonice 10 : 9

Děčín : KVS Plzeň 7 : 6

Děčín : Strakonice 10 : 5